---
id: da280a
title: "Inlämningsuppgift 4"
---

# Inlämningsuppgift 4

Betyg: U/G

## Inledning

I den fjärde inlämningsuppgiften ska vi för första gången använda oss av CSS för att påverka utseendet av en webbplats. Tänk på att HTML och CSS går hand i hand och tillsammans skapar en komplett webbplats vad gäller innehåll och utseende. I denna uppgift ska vi formge våra element genom "inline styling", dvs. genom HTML-attributet "style".

## Syfte

Syftet med den fjärde uppgiften är att ni ska formge en webbplats med CSS. Detta för att ni ska kunna påverka färger, typografi, storlekar, m.m. kring olika element för att bla. kunna förbättra användbarhet och det visuella på en webbplats.

## Uppgift

Denna uppgift är uppdelad i tre olika sidor (dvs. tre separata HTML-dokument):

1. En startsida (sidan om er själva som ni gjorde i inlämingsuppgift 1)
2. En startsida (Om CSS)
3. En sida som ska ha ett specifikt utseende (se beskrivningen nedan)

**Sida 1 - Om er själva**

Ni ska i sida 1 återanvända det innehåll som ni gjorde i inlämningsuppgift 1 (eller förbättra det, om ni vill). Sidan ska sedan förbättras genom att ni formger den eligt följande specifikation:

* Ni ska ha en annan bakgrundsfärg än vit
* Alla era rubriker ska vara centrerade
* Er huvudrubrik, `<h1>`, ska ha typsnittet "Arial", en bakgrundsfärg som avviker från sidans bakgrundsfärg samt en förgrundsfärg (text) som gör texten läsbar
* Era underrubriker av nivå 2, `<h2>`, ska ha ramar runt sig (valfri färg, stil och tjocklek)
* Era underrubriker av nivå 3, `<h3>`, ska vara kursiva (genom CSS-egenskaper, dvs. inte `<i>` eller `<em>`)
* Er bild ska ha en angiven bredd i CSS och vara centrerad

[Här finner ni ett exempel på hur detta kan se ut.](../../material/assets/da280a_inl4_bild1.png)

**Sida 2 - Om CSS**

På den andra sidan ska ni besvara följande frågor:

1. Vad är CSS?
    * Varför finns CSS?
    * Hur använder vi oss av CSS?
2. Det finns olika versioner av CSS:
    * Vilka versioner finns det?
    * Varför finns det olika versioner? (Varför är det inte bara en?)
    * Varför är det viktigt att veta vilken version som en viss CSS-egenskap tillhör? (Kan detta påverka webbplatsen?)

Svaren på dessa två huvudfrågor ska totalt vara 800 &#177;100 ord.

Ni ska även på denna sida presentera ert innehåll (ovanstående frågor) på ett valfritt sätt, men följande CSS-egenskaper måste användas minst en gång:

* `background-color`
* `color`
* `text-align`
* `text-decoration`
* `font-style`
* `font-family`
* `font-size`
* `font-weight`

**Sida 3 - Formgivning efter en mall**

I den tredje sidan ska ni utgå från [detta HTML-dokument](../../material/assets/da280a_inl4_html.html), och formge den med CSS (dvs. ni får **inte** ändra i HTML-koden). **Dock** ska ni lägga till en meny högst uppe på sidan genom HTML och CSS.

Ni ska alltså gå från [detta utseendet](../../material/assets/da280a_inl4_bild2.jpg) till [detta slutresultatet](../../material/assets/da280a_inl4_bild3.jpg).

Följande CSS-egenskaper måste användas minst en gång för att efterlikna ovanstående resultat:

* `background-color`
* `text-align`
* `padding`
* `border`
* `color`
* `font-style`
* `font-weight`

## Kravspecifikation

**Följande krav ställs på er kod:**

* Valideras genom [W3C's valideringsverktyg](http://validator.w3.org) - koden **måste** därför vara felfri
* Korrekt struktur i form av indentering (indrag)
* Dokumentation i form av kommentarer
* Korrekt användning av HTML-element för de olika typerna av information som ni har på er sida

**Följande krav ställs på uppgiften:**

* Det ska finnas en meny på varje webbplats (dvs. era tre) som leder till de andra sidorna
* Samtliga webbplatser måste uppfylla de krav som listas i uppgiftsbeskrivningen

Kvalitén på er kod kommer även att bedömas.

## Inlämning

*Glöm inte att kontrollera alla kraven innan du lämnar in din uppgift.*

När du är färdig med din uppgift ska du ladda upp **en** `.zip` fil innehållande alla dina filer på Canvas. Du ska även publicera din lösning på ddwap och bifoga en länk till er sida i kommentarsfältet på Canvas vid inlämning.

Lycka till!
