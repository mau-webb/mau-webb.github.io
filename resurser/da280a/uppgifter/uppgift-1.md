---
id: da280a
title: "Inlämningsuppgift 1"
---

# Inlämningsuppgift 1

Betyg: U/G

## Inledning

I den första inlämningsuppgiften ska vi i del 1 bygga vår allra första webbplats. Innehållet på webbplatsen ska handla om er själva (tillsammans med minst en bild). Ni får väldigt fria händer vad gäller utformningen av webbplatsen - så länge ni följer den kravspecifikation som presenteras i slutet av uppgiften. Den innehåller bl.a. krav på vilka element ni måste använda (minst en gång) samt att sidan måste validera enligt standarden HTML5.

Vi ska i del svara på några grundläggande frågor om webbutveckling. Svaren på dessa frågor ska ni presentera i form av en webbplat. Ni hittar svaren på dessa frågor antingen i kurslitteraturen eller genom att ni söker via webben.

Detta innbär att ni ska skapa **två** stycken webbplatser (dvs. två stycken HTML-dokument) - mer om inlämningen finner ni i slutet av uppgiften.

## Syfte

Syftet med denna inlämingsuppgift är att ni ska få en bra grund samt förståelse för hur märkspråket HTML fungerar. Ni ska efter slutförd uppgift ha kunskap om vilka element som används i olika situationer (beroende på vilket innehåll som ska presenteras). Ni ska även erhålla kunskap om W3Cs standard HTML5 och följa denna när ni skapar webbplatser för att dessa ska valideras (läs: vara korrekt skriven) enligt HTML5.

## Uppgift

### Del 1

Som tidigare nämnt är uppgiften att skapa en webbplats där ni presenterar er själva. Webbplatsen ska innehålla en kort bakgrund om vem ni är, minst en bild på er samt några underrubriker, länkar och valfria listor. Nedan presenteras de element som måste finnas minst en gång på sidan:

* `<h1>`
* `<h2>`
* `<h3>`
* `<p>`
* `<img>`
* `<ul>`
* `<ol>`
* `<a>`
* `<em>`
* `<strong>`

Sidan måste sedan valideras genom [W3Cs validator](http://validator.w3.org). Det är **inte** tillåtet att ha några fel (varningar är dock tillåtna). Koden ska vara indenterad, ett tips för att se hur indenterad kod ser ut är att använda er av [dirtymarkup](http://dirtymarkup.com). Någon form av dokumentation med HTML-kommentarer måste även finnas (dvs. för att visa att ni kan göra dessa).

Det ska även finnas en länk till del 2 (den andra webbplatsen) av inlämningsuppgiften.

I slutet av uppgiften (bilagor) finner ni ett exempel på hur en färdig webbplats kunnat se ut.

[Här finner ni ett exempel på hur en färdig webbplats kunnat se ut.](../../material/assets/da280a_inl1_webbplats.png)

### Del 2

Nedan listas de frågor som ska besvaras på er andra webbplats:

1. Förklara kort vad ett element, attribut och värde är för något
2. Förklara vad HTTP är för något och vad ett *kommunikationsprotokoll* innebär
3. Vilka är *W3C* och vilken är deras huvudsakliga uppgift?
4. Vad står *WWW* för och vad är detta för något?
5. En typisk internetadress kan se ut på följande vis `http://www.facebook.com/home.php`.
    * Vad kallas denna internetadress på fackspråk (en förkortning)?
    * Vad betyder denna förkortning?
    * Vad kallas *a* `http://`, *b* `www.facebook.com` och *c* `/home.php`?
6. Vad använder vi kommunikationsprotokollet FTP till?
7. Vilken modell bygger HTTP på? Modellen beskriver förhållandet mellan en dator som svarar och en dator som ställer förfrågan om att få se webbplatserna.
8. Vad står HTML för och vilket typ av språk är detta?
9. Varför använder vi oss av *indentering* (indrag) när vi skriver HTML-kod?
10. Blir det någon skillnad på utseendet av sidan när du *indenterar* din HTML-kod?
11. Varför tror du att vi lär oss behärska HTML-kod från grunden till skillnad från att generera HTML-kod med hjälp av s.k. WYSIWYG-programvaror och HTML-generatorer?
12. Vilka två delar består ett HTML-dokument av? Vilken sorts information finns i respektive del?
13. Varför har vi s.k. HTML-kommentarer i vår kod?

Svaren på frågorna ska vara kortfattade men heltäckande och presenteras på en egen webbplats (HTML-sida). Även denna webbplats måste valideras utan några fel. Det är alltså denna sida som ni ska länka till från del 1 av uppgiften (där ni presenterade er själva).

## Kravspecifikation

**Följande krav ställs på er kod:**

* Valideras genom [W3C's valideringsverktyg](http://validator.w3.org) - koden **måste** därför vara felfri
* Korrekt struktur i form av indentering (indrag)
* Dokumentation i form av kommentarer

**Följande krav ställs på del 1:**

* Samtliga element som presenterades i del 1 måste finnas minst en gång
* De element som ni använder måste användas på ett korrekt vis (valideras)
* Det ska finnas en länk till del 2 av uppgiften (webbplatsen)

**Följande krav ställs på del 2:**

* Alla frågor ska besvaras med korrekta svar
* Det ska finnas en länk till del 1 av uppgiften (webbplatsen)

Kvalitén på er kod kommer även att bedömas.

## Inlämning

*Glöm inte att kontrollera alla kraven innan du lämnar in din uppgift.*

När du är färdig med din uppgift ska du ladda upp **en** `.zip` fil innehållande alla dina filer på Canvas Du ska även publicera din lösning på ddwap (en [guide om detta finner du här](/resurser/da280a/material/m1_intro_dvwebb/)) - glöm inte att bifoga en länk till din sida i kommetarsfältet på Canvas.

Lycka till!
