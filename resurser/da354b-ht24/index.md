---
id: da354b-ht24
title: "Introduktion till programmering"
---

# Introduktion till programmering (DA354A)

Denna webbplats innehåller material från en grundkurs i webbutveckling. De som läser [kursen](https://mau.se/sok-utbildning/kurser/DA354B/TS115-20242) är den primära målgruppen, men mycket kan förhoppningsvis vara användbart även för andra. Allt material är publicerat under en [fri licens](https://mit-license.org/), vilket gör att det kan återanvändas av andra, så länge upphovsman anges.

**Kurslitteratur** i denna kurs är boken *Think Python* av *Allen B. Downey*. Ni kan den finns gratis på nätet antingen som [webbsida](http://greenteapress.com/thinkpython/html/index.html) eller som [PDF](http://greenteapress.com/thinkpython/thinkpython.pdf). Föredrar du en fysisk kopia av boken kan du hitta en återförsäljare [här](https://www.bokfynd.nu/9781491939369/think-python/).

Om man föredrar en kursbok på svenska så kan vi rekommendera [Python från början](https://www.studentlitteratur.se/kurslitteratur/teknik/programmering/python-fran-borjan-40543-02?gad_source=1&gclid=Cj0KCQiAire5BhCNARIsAM53K1hB3ejOH8UCl6j5F60omjIE-Z3xfZROoElPY0mvijSPyzW-yQJ-6YkaAvL-EALw_wcB), den kommer att fungera lika bra i denna kursen.

## Syfte

I den bakomliggande kursplanen beskrivs syfte och mål:

> Kursen syftar till att studenten utvecklar kunskap och färdigheter inom grundläggande programmering. Under kursens gång inhämtas erfarenheter av problemanalys, problemlösning, implementering och dokumentation av programvara.

I denna kurs innebär det programmering i språket [Python](http://python.org/). Kursen är uppdelad i 7 st moduler som progressivt bygger på varandra. Modulerna kommer att publiceras löpande under kursens gång, och en kort presenteras av modulerna hittar ni nedan.

## 1. Introduktion till Python

Modulen fokuserar på att komma igång med programmering i Python. Det innebär bl.a. att installera den mjukvara som behövs för att skriva och köra Python-kod, samt de mest grundläggande byggstenarna i programmering som t.ex. *variabler*, *datatyper* & *utskrift* av data.

## 2. Funktioner

Modulen fokuserar på *vad* funktioner är för något, *varför* vi vill använda funktioner, samt *hur* vi skriver och använder funktioner i Python. Vi tittar även på *argument* och *parametrar* som gör att våra funktioner kan användas i mer generellt syfte, beroende på vilken data som skickas till funktionen när den körs.

## 3. Iteration och selektion

Modulen fokuserar på koncepten iteration (även kallat *loopar*) och selektion (även kallat *if-satser*). Syftet med *loopar* är att vi vill repetera en mängd kod x antal gånger, eller till ett villkor uppfylls, syftet med *if-satser* är att vårt program kan agera på olika sätt beroende på om ett villkor uppfylls eller ej.

## 4. Listor och lexikon

Modulen fokuserar på att hantera en något större mängd data genom *listor* och *lexikon*. Listor radar upp värden efter varandra, där man kan lägga till / ta bort / sortera värdena i listan. Lexikon å andra sidan strukturerar upp data enligt *namn* och *värde*-principen.

## 5. Fil- och felhantering

Modulen fokuserar i första hand på att skriva och läsa till/från text-filer, vilket möjliggör att våra program kan spara information mellan olika körningar. Vi vill även titta på hur vi kan hantera ev. fel som uppstår när vårt program körs på ett snyggt sätt. Som en bonus kommer vi även att titta på *JSON*, ett sätt att spara information på ett strukturerat sätt i text-form.

## 6. Webbapplikationer

Modulen fokuserar på hur vi kan kombinera vår kunskap i Python tillsammans med kunskap inom webbutveckling för att skapa en datadriven webbplats. Detta möjliggör att skapa mer avancerade webbplatser där information från t.ex. formulär kan sparas på en server. Enkelt kan vi säga att vi lär oss att bygga en blogg, där vi kan skapa/uppdatera/ta bort inlägg.

## 7. Objektorientering

**Bonus**: Detta är en extra-modul som är förberedande inför kommande programmeringskurser, där vi tittar på andra sätta att skriva kod - nämligen den populära programmeringsparadigmen *objektorienterad programmering*.