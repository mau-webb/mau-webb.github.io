---
id: da395a-vt24
title: "Komplettering: Modul 2"
---

# Komplettering: Modul 2

Denna kompletteringsuppgift behöver **endast** göras **om** ni är underkända på någon av uppgifterna i modul 2 (Inlämningsuppgift 3a, 3b, 4a, 4b) eller tillhörande *peer-reviewing*.
{: .info}

Inlämningsuppgiften är individuell. Det betyder att studenten enskilt ska utforma och skriva sin inlämning samt kunna redogöra för alla delar av den. Det är så klart inte förbjudet att diskutera uppgiften. Men viktigt är alltså att det man lämnar in representerar ens egna arbete.
{: .warn}

Följande uppgift har som syfte att examinera programmering med jQuery, Ajax, LocalStorage och GeoLocation.

För att åstadkomma den funktionalitet som presenteras nedan behöver ni nyttja ett API: [OpenWeather API](https://openweathermap.org/API). Börja redan nu med att registrera en API-nyckel för respektive sida då det kan ta ett tag innan dom blir aktiverade (gratis).
{: .info}

## Uppgiften

Er uppgift är att bygga en webbsida som tillhandahåller en vädertjänst. Webbsidan ska ha följande funktioner:

1. Visa vädret (just nu) för sin nuvarande plats.
2. Visa vädret (just nu) för en stad (som användaren väljer).
3. En historik för de fem (5) senaste sökningarna.

Ni ska själva bygga webbsidan och kommer därför **inte** få någon kod att utgå från. I exempelvideon & bilderna nedan har [Bootstrap](https://getbootstrap.com/) används för att formge sidan. Nedan följer er mer detaljerad beskrivning av uppgiften.

---

## Krav

Följande krav är övergripande för hela inlämningsuppgiften:

- Er HTML-kod ska validera enligt: [https://validator.w3.org/](https://validator.w3.org/)
- Er CSS-kod ska validera enligt: [https://jigsaw.w3.org/css-validator/](https://jigsaw.w3.org/css-validator/)
- Er JavaScript-kod ska köras utav fel när webbsidans funktionalitet används.
- Ni ska lösa uppgiften m.h.a. JavaScript-bibliotektet `jQuery`.
- Er webbplats ska vara responsiv och vara anpassad för skärmbredder mellan `320px` & `3440px`
- Er lösning ska fungera enligt **resultatvideon** i slutet av uppgiftsbeskrivningen, samt instruktionerna nedan.
- En helhetsbedömning av kvalitén för er lösning kommer att göras.
- Ni ska efterlikna utseende på tjänsten som preseneteras i så stor mån som möjligt. Ni behöver dock inte ha samma typsnitt/färger etc. som har med den grafiska profilen att göra.


**Titta på** exempelvideon längst ner i uppgifter som går igenom hur uppgiftens resultat ska se ut.

---

### Vädertjänst - Sökning

Vi vill som sagt bygga en tjänst där man kan visa vädret antingen genom sin nuvarande plats (använd funktionen [`Geolocation.getCurrentPosition()`](https://developer.mozilla.org/en-US/docs/Web/API/Geolocation/getCurrentPosition)) *eller* genom att användaren söker efter vädret genom ett textfält. Resultatet ska visas upp med:

- Bild på nuvarande väder
- Platsens namn
- Nuvarande temperatur (i Celcius)
- Aktuell vindhastighet (meter/sekund)

För att få en bild via OpenWeather använder ni följande URL `http://openweathermap.org/img/wn/` följt av `<ICON_NAME>@2x.png` där ni ersätter `<ICON_NAME>` med det namn på ikonen ni fick från API:et.
{: .info}


Det kan se ut på följande sätt:

![Vädertjänst](../images/m2-weather-1.png)

För att se hur man hämta vädret just nu genom **koordinater** eller **Namn på stad** läst *noga* igenom [dokumentationen för API:t](https://openweathermap.org/current).

När man klickar på `My Location!` skulle det kunna se ut på följande sätt:

![Vädertjänst](../images/m2-weather-2.png)

När man skriver in en plats och **klickar på ENTER** så ska vädret visas på den eftersökta platsen. Det skulle kunna se ut på följande sätt:

![Vädertjänst](../images/m2-weather-3.png)

**Om** det inte finns någon plats som matchar platsen som söktes efter så ska det visas upp för användaren (och tidigare sökresultat tas bort). Det skulle kunna se ut såhär:

![Vädertjänst](../images/m2-weather-4.png)

För att visa upp "popovern" i bilden ovan så används komponenten [`Popover`](https://getbootstrap.com/docs/5.0/components/popovers/) från Bootstrap.
{: .info}

---

### Vädertjänst - Senaste sökningar

Vädertjänsten ska också spara de **fem senaste sökningarna** där den senaste sökningen visas **högst upp** i listan. Ni ska använda er utan [`Window.localStorage`](https://developer.mozilla.org/en-US/docs/Web/API/Window/localStorage) för att spara sökningarna. Er data ska sparas i formatet [`JSON`](https://developer.mozilla.org/en-US/docs/Web/JavaScript/Reference/Global_Objects/JSON). Det kan se ut såhär: 

![Vädertjänst](../images/m2-weather-5.png)

---

## Tips för inlämingsuppgiften

Här kommer några tips som kan vara bra till hands när det kommer till att lösa inlämningsuppgiftens olika delar (utöver de resurser som finns i föreläsningar m.m. i kursen):

- Läs på om hur `LocalStorage` fungerar i JavaScript [här](https://developer.mozilla.org/en-US/docs/Web/API/Window/localStorage)
- Läs på om hur `JSON` fungerar i JavaScript [här](https://developer.mozilla.org/en-US/docs/Web/JavaScript/Reference/Global_Objects/JSON)
- Läs på om hur `Geolocation` fungerar i JavaScript [här](https://developer.mozilla.org/en-US/docs/Web/API/Geolocation)
- Läs på om hur biblioteket `jQuery` fungerar [här](https://www.w3schools.com/jquery/default.asp)
- Läs på om hur `ajax` fungerar m.h.a. `jQuery` [här](https://www.w3schools.com/jquery/ajax_ajax.asp)
- Läs på om hur `Bootstrap` fungerar [här](https://getbootstrap.com/)
- Läs på om hur `popover` i `Bootstrap` fungerar [här](https://getbootstrap.com/docs/5.0/components/popovers/)
- Läs på om hur man kan lägga till ett värde först i en JavaScript-array [här](https://developer.mozilla.org/en-US/docs/Web/JavaScript/Reference/Global_Objects/Array/unshift)

---

## Resultatvideo

Titta **noga** på videon nedan, vi utgår från den när vi rättar uppgiften (i kombination med uppgiftsbeskrivningen och kraven ovan)
{: .warn}

<div class="video-frame">
    <div style="left: 0; width: 100%; height: 0; position: relative; padding-bottom: 56.25%;"><iframe src="https://www.youtube.com/embed/o1MHK3ogW4Y?rel=0" style="border: 0; top: 0; left: 0; width: 100%; height: 100%; position: absolute;" allowfullscreen scrolling="no" allow="encrypted-media; accelerometer; clipboard-write; gyroscope; picture-in-picture"></iframe></div>
</div>

---

## Inlämning av uppgift

När ni noggrant kontollerat att **alla krav** är uppfyllda & att er lösning **motsvarar resultatvideon** så lämnar ni in alla filer som tillhör er webbplats (html, css, javascript, etc.) i en ZIP-fil på Canvas.

**Notera att det finns olika deadlines att lämna in uppgiften på** - beroende på när ni har möjlighet att lämna in er kompletteringsuppgift.