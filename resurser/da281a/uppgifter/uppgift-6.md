---
id: da281a
title: "Inlämningsuppgift 6"
---

# Inlämningsuppgift 6

Betyg: U/G

## Syfte

Syftet med den sista inlämningen är att försöka knyta samman alla de delar som ni lärt er. Denna inlämning ger er ganska fria händer så länge ni följer de krav som ställs. Inför denna uppgiften rekommenderas det givetvis att ni gjort och förstått de andra uppgifterna.

## Uppgiften

Tanken med denna uppgift är att ni ska göra en API-mashup, dvs. att ni kombinerar användningen av minst 2 stycken API:er. För att välja dessa kan ni ta en titt på [Programmable Web](http://www.programmableweb.com/apis/directory). Utöver API:erna så är det andra kravet att användargränssnittet och interaktionen görs med React (som i föregående uppgift).

Exempel till idéer för er mashup:

* Spel - gör någon form av spel från era API:er, t.ex. så finns [jService](http://jservice.io), ett API med triviafrågor
* Använd [REST Countries](https://restcountries.eu) eller dylikt och gör en tjänst där användaren kan ta reda på mer om länder - eller kanske måste gissa sig fram? Tips: det är tillåtet att använda Google Maps som API
* Gör någonting musikrelaterat med [Spotify](https://developer.spotify.com/web-api/) där användaren kan söka musik och samtidigt få fram sångtext från en låt
* Gör en rolig mashup som kanske använder sig av Gif:ar från [Giphy](https://github.com/Giphy/GiphyAPI) eller varför inte katter från [The Cat API](http://thecatapi.com)
* Gör en söktjänst där en användare kan söka på film eller musik. Där ni hämtar data från t.ex. OMDb (filmer) och Spotify (låtar) och presenterar detta på ett användbart vis

Möjligheterna är nästan oändliga och det svåra med detta är givetvis att komma på en idé som kan kännas både bra och relevant.

## Kravspecifikation

* På första raden i er fil ska ni använda raden `"use strict";` för att göra webbläsaren mer strikt i sin tolkning av er kod
* Det får inte visas några felmeddelande i webbkonsollen
* All JavaScript-kod måste ha godtycklig indentering, dvs. allting får inte vara vänsterställt eller allt för svårt att läsa
* All JavaScript-kod måste vara placerad i en egen fil

**Specifikt för uppgiften**

* Användargränssnittet och interaktionen styrs med React
* **Minst** två stycken API:er används
* Godtycklig kombination av API:er, dvs. att API:erna ska kombineras och inte användas separat

## Inlämning

**Glöm inte kontrollera att ni skickat med svar på alla uppgifter och att ni följt kravspecifikationen.**

När du är färdig med din uppgift ska du ladda upp denna som en `.zip`-fil innehållande alla dina filer på Canvas. Döp denna enligt formatet `inl6_Förnamn_Efternamn.zip`. DU ska även ladda upp dessa filer på dvwebb och därefter ska du även inkludera länken dit.

Lycka till!
