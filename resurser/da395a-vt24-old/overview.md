---
id: da395a-vt24
title: "Introduktion"
---

# Kursöversikt

Kursen består av olika moment, vilka kort förklaras nedan. En normal vecka består av föreläsning, laboration, inlämningsuppgift & *peer reviewing* (referentgranskning). Notera att den *normala* veckan börjar kursens andra vecka (den första veckan är en introduktionsvecka).

## Föreläsningar

Kursen består utav en föreläsningsserie, där varje föreläsning har ett specifikt fokus. Syftet med varje föreläsning är att introducera och presentera veckans *tema* - kursens olika tema kan ni se i menyn till vänster. Föreläsningarna är således en grund för att lösa kursens inlämningsuppgifter, men är inte den enda informationskällan som ni behöver ta del av. Till varje föreläsning presenteras läshänvisningar i kurslitteraturen samt tips på ytterliggare läsning genom länkar till andra informationskällor.

Föreläsningarna kommer som regel att ske **på campus** och kommer *inte* att spelas in. Presentationerna (i form av powerpoint/PDF) samt ev. kod-exempel som förekommer på föreläsningarna kommer att publiceras på denna webbplats.

## Laborationer

Varje vecka (fram tills projektet startar) finns det laborationstillfällen där man kan få hjälp av lärare kring frågor som dyker upp kring veckans uppgifter. Ett tips är att påbörja veckans uppgifter **i god tid** innan laborationstillfället så att man kommer dit väl förbered med ev. frågor som dykt upp när ni arbetat med uppgifterna.

Viktigt att tänka på är att veckornas uppgifter troligen kommer att **ta mer än 4 timmar** att lösa (alltså längre än tiden för laborationstillfället), och att ni därför inte kan räkna med att lösa allt under laborationstiden (planera därför era veckor noga).

---

## Inlämningsuppgifter - Upplägg

Kursens uppgifter är upplagd i tre modueler:

| Modul | Uppgifter |
|:-------|:-----------:|
| 0 - Repetition |  |
| 1 - HTML, CSS, JS | 1, 2 |
| 2 - jQuery, Ajax, LocalStorage, Geolocation | 3, 4 |
| 3 - Utvecklingsmetodik, JS-ramverk | 5, 6 |

För att bli godkänd på kursen så behöver man lämna in godkända lösning **på alla (6) ovanstående uppgifter, i tid**, samt utföra ***peer reviewing*** innan givna deadlines för de uppgifter som inkluderar detta (mer info nedan under *peer reviewing*). Det är alltså väldigt viktigt att ni lämnar in en godkänd lösning i tid (se information om *CodeGrade* nedan för vad som anses vara en godkänd uppgift) eftersom att exempellösningar på inlämningsuppgifterna kommer att publiceras när deadline för respektive uppgift har passerats.

**Vad händer då om man inte blir godkänd på någon av uppgifterna?** Då får man göra en kompletteringsuppgift för hela den modul som uppgiften tillhör. Dessa uppgifter kommer inkludera allt som de mindre uppgifterna har, och kommer att publiceras i slutet av kursen. Vi rekommenderar **inte** att man satsar på att göra dessa uppgifter, då de kommer att vara betydligt större (och upplevas som svårare) än uppgifterna som finns under kursens gång.

### Exempel

Student A har blivit godkänd alla kursens uppgifter, utom 3.b. Eftersom att uppgift *3.b.* är en del av *modul 2* så kommer Student A att behöva göra kompletteringsuppgiften *Komplettering - Modul 2*.

## Inlämningsuppgifter - Information

Från och med kursens andra vecka kommer det att finnas inlämningsuppgifter varje vecka, fram tills projektet startar. Det finns två typer av inlämningsuppgifter:

- Grupp-uppgifter (max 2 personer i varje grupp)
- Individuella uppgifter

För att kontrollera kvalitén och funktionaliteten på de inlämnade uppgifterna så använder vi oss av automatiserad rättning genom verktyget [*CodeGrade*](https://www.codegrade.com/) - men ni lämnar in era uppgifter via [*Canvas*](https://mau.instructure.com/) som vanligt. När ni lämnar in er uppgift så kommer ett antal testfall att köras mot er inlämnade kod (det är därför viktigt att ni läser uppgiftens instuktioner väldigt noga - och följer dessa instruktioner till punkt och pricka). Ni får vid inlämnad uppgift direkt feedback om uppgiften är godkänd, eller inte. Om uppgiften inte är godkänd så kommer ni även få (kortare) feedback på varför den inte är godkänd.

Tänk på att vi även manuellt kvalitetsgranskar era uppgifter, d.v.s. även om alla testfall går igenom (t.ex. om ni *enbart* löser testfallen, men inte uppgiften), så kan uppgiften underkännas. Det är dock i undantagsfall och i så fall mot stora brister jämtemot uppgiftsbeskrivningen som detta sker.
{: .info}

*CodeGrade* har även fördelen att det ni lämnar in automatiskt **kontrolleras för plagiat**. Det är alltså en ytterst dålig idé att lämna in kod som inte är ens egen och riskera ett disciplinnämndsärende - tyvärr har detta hänt i tidigare versioner av kursen.

Vid tidigare kurstillfälle upptäcktes plagiat genom CodeGrade, vilket rapporterades till disciplinnämnden där det blev en fällande dom. Låt oss slippa detta i vår, skriv era egna lösningar.
{: .warn}

### Grupp-uppgifter

Dessa uppgifter får ni göra i par (max 2 personer), eller individuellt - det är upp till er själva. Vi rekommenderar **starkt** att ni programmering i par, s.k. *[Pair programming](https://en.wikipedia.org/wiki/Pair_programming)*, då det finns många fördelar med detta (och är roligare!(?)).

Dessa uppgifter lämnas in på Canvas, där ni själva skapar den grupp som ni arbetat i.

### Individuella uppgifter

Detta innebär att inlämningsuppgiften **är individuell**. Det betyder att studenten enskilt ska utforma och skriva sin inlämning samt kunna redogöra för alla delar av den. Det är så klart inte förbjudet att diskutera uppgiften. Men viktigt är alltså att det man lämnar in representerar ens egna arbete.

Varje student ska efter deadline **ge (och ta emot) feedback** på kursares inlämnade uppgifter (se mer under rubriken *Peer-reviewing*)

Glöm inte att göra er *peer reviewing*, då detta leder till att ni får komplettera **hela** modulen. Tips är att skriva in dessa deadlines i era kalendrar (deadlines finns inlagda på Canvas).
{: .info}

## Peer reviewing

*Peer reviewing* innebär att ni ska ge feedback på varandras lösningar. Ni ska (för varje individuell inlämnad uppgift) ge feedback på två andra studenters arbete (vilket innebär att ni kommer att få feedback från två studenter på er kod). Som hjälp till er peer reviewing kommer **exempellösningar för varje uppgift att publiceras**, vilka ni kan använda er av för att se ev. förbättringsmöjligheter för den kod som ni ger feedback på.

Vi kommer i kursen att gå igenom hur man ger bra återkoppling i formatet *peer-reviewing*.

## VG-uppgift

I kursen kan man uppnå betyget VG. För att få betyget VG behöver man bli godkänd på en VG-baserande inlämningsuppgift som publiceras senare i kursen. Denna uppgift behöver man alltså *endast* göra om man vill uppnå betyget VG i kursen.

---

## Projekt

Kursens tre sista veckor kommer att fokusera på att ni ska arbeta i team med ett projekt. Specifika krav på projektet kommer att publiceras under kursens gång - men det kan redan nu vara idé att börja tänka på vad ni skulle vilja bygga för något. Projektet ska byggas m.h.a. ett JavaScript-ramverk, t.ex. *React*, *Angular*, *Vue*, etc.

Ni hittar utförligare information om projektet [här](../projekt).