---
id: da395a-vt24
title: "Projekt"
---

# Projekt

Projektet ska göras i grupper om **tre (3) personer**.

Ni anmäler er projektgrupp via [Canvas](https://mau.instructure.com/courses/16101/groups#tab-16101). Anmäl er grupp **senast den 7:e Maj (23:59)** - det är **superviktigt** att ni gör detta i tid, så att ni får redovisa projektet vid redovisningstillfällena i slutet av kursen.

Hittar ni ingen projektgrupp så skriv (i god tid) i kanalen `#hitta-projektgrupp` på Discord för att hitta andra studenter som också vill hitta en projektgrupp.

Skulle ni inte lyckas att skapa en grupp (med 3 studenter i) innan deadline så **skapa en grupp med bara en person i (du)** - så kommer vi att slå ihop alla "en"- och "två"-grupper till "tre"-grupper den 8:e maj (dubbelkolla då den slutgiltiga gruppindelningen).


---

## Kravspecifikation

* Ni ska bygga en webbapplikation baserat på ett ramverk/bibliotek (t.ex. React, Vue, Angular, etc.).
* Ni ska motivera ert val av detta ramverk/bibliotek genom en jämförelse med två andra (t.ex. om ni valt React, varför valde ni inte Vue eller Angular?).
* Er webbapplikation ska använda sig av **minst** ett externt API (som tidigare **inte** använts i laborationerna eller uppgifterna).
	* Anrop till det externa webb-API:t ska göras med hjälp av för ramverket lämpliga funktioner för webbanrop.
* Er webbapplikation ska antingen göra det möjligt för en användare att kunna spara data, eller att webbapplikationen sparar data på egen hand, i relation till det valda API:et.
    * Till exempel ett filmbibliotek genom ett API för filmer.
    * Till exempel en lista över de senaste vädersökningarna genom ett API för väderdata.
* Er webbapplikation ska ha ett grafiskt gränssnitt med fokus på användbarhet på olika enheter (dvs. vara responsiv).
* Ni ska använda er av Git i kombination med GitHub för att versionshantera ert projekt, och använda er av vettiga `commits`, `branches`, etc. Kvalitén på er versionshantering är ett av bedömningsunderlagen.
* Ni ska skapa en sk. [README](https://docs.github.com/en/repositories/managing-your-repositorys-settings-and-features/customizing-your-repository/about-readmes) på GitHub där ni kort beskriver ert projekt **och** inkluderar jämförelsen mot de andra ramverken/biblioteken.

Är ni osäkra på er projektidé kan ni lämpligen stämma av med oss på ett tillfälle för projekthandledning eller en laboration.
{: .info}

**Här är två sammanställningar över publika API:er:**

* [https://any-api.com](https://any-api.com)
* [https://github.com/public-apis/public-apis](https://github.com/public-apis/public-apis)

Tänk på att projektet ska publiceras på github.com och därför är det viktigt att ni gått igenom inlämningsuppgift 5 noga innan så ni är någorlunda bekväma med Git + GitHub. För att ge er ytterligare stöd kring detta kan ni [klicka här för att läsa mer](https://github.com/trumtomte/introduktion-git-och-github/blob/master/working-with-github-desktop.md) (i detta fallet om hur ni använder det grafiska gränssnittet GitHub Desktop).
{: .info}

---

## Projekthandledning

Projekthandledning kommer ske på ett snarlikt vis som våra laborationer med ett viktigt undantag:

* Ni ska komma dit med hela er grupp och vara förberedda med frågor.

Se schemat för när projekthandledning finns tillgängligt.

---

## Redovisning

Varje projektgrupp kommer få cirka 10 minuter (plus 5 minuter för frågor) för att presentera sitt projekt. Försök att utnyttja tiden på **bästa sätt** (d.v.s. en presentation på 6 minuter, när man har 10 minuter på sig, är **inte** en bra sätt att utnyttja sin tid. Klocka er innan, så att ni vet hur lång tid er presentation tar). Ni kan utgå från följande punkter till presentationen:

* Introduktion till vad ni valt att bygga och varför.
* Vilket ramverk/bibliotek ni valt och varför.
* Vilka API:er ni använder av.
* En kort demonstration av er webbapplikation.
* En kort reflektion över hur arbetet har gått och vilka lärdomar ni tar med er från detta.

**På det tillfälle ni redovisar så förväntas det att ni stannar hela tillfället.**

Information om hur man bokar in en redovisningstid kommer i god tid innan presentationerna.
{: .info}
