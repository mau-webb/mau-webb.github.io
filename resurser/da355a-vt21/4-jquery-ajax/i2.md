---
id: da355a-vt21
title: "4. jQuery & Ajax"
---

# Inlämningsuppgift 3.b

Lösningsförslag för uppgiften hittar ni [här](../../assets/3.b.zip).
{: .info}

Inlämningsuppgiften är **individuell**. Det betyder att studenten enskilt ska utforma och skriva sin inlämning samt kunna redogöra för alla delar av den. Det är så klart inte förbjudet att diskutera uppgiften. Men viktigt är alltså att det man lämnar in representerar ens egna arbete.
{: .warn}

I denna uppgift ska vi göra en sökfunktion för filmer, genom att använda oss utav det öppna web-API:t [http://www.omdbapi.com/](http://www.omdbapi.com/). Webbsidan som ni ska bygga kommer att vara av det enklare slaget, där man helt enkelt ska söka efter en filmtitel - och er webbplats visar upp de filmer som matchar den angivna söksträngen.

## Filmsökning

Ni ska göra det möjligt för användaren att kunna söka på filmer genom att ange en titel. För att detta ska ni använda API:et för filmer (OMDb). **Notera** att ni måste skapa/registrera er för en gratis API-nyckel. Börja med att gå in och gör det (ibland kan registreringen ta ett tag). Därefter rekommenderar vi att ni läsar på lite om dokumentationen - hur ska vår URL se ut om vi ska söka på titel? Hur ser datan ut som vi får tillbaka?

För att fortsätta på tidigare spår tänker vi att ni skapar ett utseende likt detta:

![movie 1](../../images/mf1.jpg) _1. Moviefinder_

Gör så att användaren måste skriva in **minst 3 tecken** i sökrutan för att kunna göra en sökning.

När användaren gjort en sökning kan ni presentera sökresultatet i stil med:

![movie 2](../../images/mf2.jpg) _2. Moviefinder_

## Krav

* Er sökruta ska ha id:t `search-movie`
* Era filmer ska presenteras i en lista med id:t `movies`
* Era filmer ska presenteras i `<li>`-element i listan med id:t `movies`
    * Ert `<li>`-element ska ha en bild (i elementet `<img>`) och ett årtal (i elementet `<span>`)
* Er lösning ska motsvara resultatvideon nedan

### Video på resultatet

<video controls>
  <source src="http://webbintro.se/media/inl.3.b.mp4" type="video/mp4">
Your browser does not support the video tag.
</video>

---

## Inlämning av uppgiften på Canvas (CodeGrade)

Snyggt! Nu är du klar med uppgiften, nu återstår det bara att lämna in uppgiften och se till att den passar alla tester (autorättning). Dubbelkolla först följande:

* Din uppgift följer de specificerade kraven ovan
* Din lösningar fungerar så som exempelvideos demostrerar

När du kontrollerat att ovan stämmer så är det dags att komprimera dina filer till en **ZIP-fil**. Du kan göra detta på flera olika sätt, har du aldrig gjort det så finns här guider:

- [Hur du skapar en ZIP-fil (Windows)](https://support.microsoft.com/en-us/windows/zip-and-unzip-files-8d28fa72-f2f9-712f-67df-f80cf89fd4e5)
- [Hur du skapar en ZIP-fil (Mac)](https://support.apple.com/sv-se/guide/mac-help/mchlp2528/mac)
- [Hur du skapar en ZIP-fil (Ubuntu)](https://www.cyberciti.biz/faq/how-to-zip-a-folder-in-ubuntu-linux/)

Grymt! När du har en ZIP-fil är det bara att ladda upp ZIP-filen i inlämningsuppgiften på Canvas. Det som sker då är att det kommer köras automatiska tester som kontrollerar att du löst uppgiften - och att du löst den på bra sätt.

**Kontrollera** att alla test går igenom - om inte, läs felmeddelande och fixa till ev. fel. Förstår ni inte felmeddelande så ta upp detta på laborationstillfället med läraren där som kommer att hjälpa er.

När du fått alla test godkända så kan du alltid träna lite extra genom att surfa till [de extra övningar som vi har här](../extra/).

**PS. Glöm inte** att det snart är dags för dig att ge (och få) feedback på denna uppgift - detta gör du där du lämnade in uppgiften på Canvas.