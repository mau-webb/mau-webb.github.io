---
id: da395a-vt25
title: "Projekt"
---

# Projekt

Projektet ska göras i grupper om **tre (3) personer** (inte *två*, inte *fyra*, utan **tre personer**).
{: .info}

Ni anmäler er projektgrupp via [Canvas](https://mau.instructure.com/courses/16863/groups#tab-18343). Anmäl er grupp **senast den 12:e Maj (23:59)** - det är **superviktigt** att ni gör detta i tid, så att ni får redovisa projektet vid redovisningstillfällena i slutet av kursen.

Hittar ni ingen projektgrupp så skriv (i god tid) i kanalen `#hitta-projektgrupp` på Discord för att hitta andra studenter som också vill hitta en projektgrupp, eller dyk upp på labbtillfällena för att se om någon där också letar efter en grupp - det är upp till er att skapa grupper i detta projektet.

Skulle ni inte lyckas att skapa en grupp (med 3 studenter i) innan deadline så **skapa en grupp med bara en person i (du)** - så kommer vi att slå ihop alla "en"- och "två"-grupper till "tre"-grupper den 13:e maj (dubbelkolla då den slutgiltiga gruppindelningen), ett Canvas-anslag kommer göras när grupperna är spikade.


---

## Kravspecifikation

* Ni ska bygga en webbapplikation baserat på ett JS-ramverk/bibliotek (t.ex. `React`, `Vue`, `Angular`, `Svelte` etc.).
* Er webbapplikation ska ha ett tydligt syfte och funktionalitet för er valda målgrupp (detta stäms av med, och godkänns av Anton)
* Ni ska motivera ert val av detta ramverk/bibliotek genom en jämförelse med två andra (t.ex. om ni valt React, varför valde ni inte Vue eller Angular?).
  * Er motivation ska vara förankrad med relevanta referenser (behöver inte vara vetenskapliga artiklar)
* Er webbapplikation ska använda sig av **minst** ett externt API (som tidigare **inte** använts i laborationerna eller uppgifterna).
	* Anrop till det externa webb-API:t ska göras med hjälp av för ramverket lämpliga funktioner för webbanrop.
* Er webbapplikation ska antingen göra det möjligt för en användare att kunna spara data, eller att webbapplikationen sparar data på egen hand, i relation till det valda API:et.
    * Till exempel ett filmbibliotek genom ett API för filmer.
    * Till exempel en lista över de senaste vädersökningarna, samt favoritplatser genom ett API för väderdata.
* Er webbapplikation ska ha ett grafiskt gränssnitt med fokus på användbarhet på olika enheter (dvs. vara responsiv).
* Ni ska använda er av Git i kombination med GitHub för att versionshantera ert projekt, och använda er av vettiga `commits`, `branches`, etc. Kvalitén på er versionshantering är ett av bedömningsunderlagen (samt att alla studenter bidragit till projektets kodbas på ett betydande sätt).
* Ni ska skapa en sk. [README](https://docs.github.com/en/repositories/managing-your-repositorys-settings-and-features/customizing-your-repository/about-readmes) på GitHub där ni kort beskriver ert projekt **och** inkluderar jämförelsen mot de andra ramverken/biblioteken.

Ni ska stämma av er projektidé med Anton på projekthandledning **senast** onsdagen den 21:e maj, men det rekommenderas att ni gör detta så fort som möjligt, antingen vid kurstillfället den 15:e maj, eller den 19:e maj. Tänk på att ni kan påbörja projektet **innan** ni stämt av idén, så ni behöver inte **vänta** på detta för att köra igång.
{: .info}

**Här är två sammanställningar över publika API:er:**

* [https://any-api.com](https://any-api.com)
* [https://github.com/public-apis/public-apis](https://github.com/public-apis/public-apis)

Tänk på att projektet ska publiceras på github.com och därför är det viktigt att ni gått igenom inlämningsuppgift 5 noga innan så ni är någorlunda bekväma med Git + GitHub. För att ge er ytterligare stöd kring detta kan ni [klicka här för att läsa mer](https://github.com/trumtomte/introduktion-git-och-github/blob/master/working-with-github-desktop.md) (i detta fallet om hur ni använder det grafiska gränssnittet GitHub Desktop).
{: .info}

---

## Projekthandledning

Projekthandledning kommer ske på ett snarlikt vis som våra laborationer med ett viktigt undantag:

* Ni ska komma dit med hela er grupp och vara förberedda med frågor. Tänk på att ni ska stämma av er projektidé med Anton för att bli godkända på projektet.

Se schemat för när projekthandledning finns tillgängligt.

---

## Redovisning

Varje projektgrupp kommer få cirka 10 minuter (plus 5 minuter för frågor) för att presentera sitt projekt. Försök att utnyttja tiden på **bästa sätt** (d.v.s. en presentation på 6 minuter, när man har 10 minuter på sig, är **inte** en bra sätt att utnyttja sin tid. Klocka er innan, så att ni vet hur lång tid er presentation tar). Ni kan utgå från följande punkter till presentationen:

* Introduktion till vad ni valt att bygga och varför.
* Vilket ramverk/bibliotek ni valt och varför (inkludera referenser).
* Vilka API:er ni använder av.
* Strukturen på ert projekt (t.ex. komponent-hierarki-träd, etc.)
  * Det är okej att använda verktyg för att visualisera detta, t.ex. [react-monocle](https://github.com/team-gryff/react-monocle) eller [React Sight](https://github.com/React-Sight/React-Sight). Verktyg finns för diverse ramverk/bibliotek (en googling bort).
* En kort demonstration av er webbapplikation.
* En reflektion över hur arbetet har gått och vilka lärdomar ni tar med er från detta. **OBS. Denna är viktig**

**På det tillfälle ni redovisar så stannar hela tillfället.**

Information om hur man bokar in en redovisningstid kommer i god tid innan presentationerna.
{: .info}