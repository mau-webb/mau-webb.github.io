---
id: da280a
title: "Inlämningsuppgift 2"
---

# Inlämningsuppgift 2

Betyg: U/G

## Inledning

I den andra inlämningsuppgiften ska vi bygga en webbplats med tabeller, bilder och länkar. Innehållet på webbplatsen ska presenteras genom en tabell vars innehåll är artister/band från Sverige, Australien och USA. Ni får fria händer vad gäller utformningen av webbplatsen - så länge ni följer kravspecifikationen längre ner i uppgiften.

## Syfte

Syftet med den andra inlämningsuppgiften är att ni ska få förståelse för hur tabeller fungerar i HTML och hur dessa kan verka tillsammans med bilder och länkar för att presentera data.

## Uppgift

Uppgiften är alltså att skapa en webbsida som presenterar artister/band från tre olika länder (Australien, Sverige, USA) i form av en tabell. Webbsidan ska innehålla följande:

Denna uppgift består av att skapa en webbplats som presenterar artister/band från tre olika länder (Australien, Sverige och USA) i form av en tabell. Webbplatsen ska innehålla följande kolumner:

* Artistens/bandets namn
* Omslagsbild för artisten/bandet
* Ev. bandmedlemmar (gitarrist, trummis, etc.)
* Senaste album
* Land
* Källor till information 

Det ska totalt vara tio stycken artister/band med minst två från varje land. All information ska presenteras genom tabellen. De HTML-element som måste finnas är följande:

* `<table>`
* `<th>`
* `<tr>`
* `<td>`
* `<img>`
* `<a>`
* *Valfria med rekommenderas starkt:*
    * `<tbody>`, `<thead>`, `<caption>`

Ni ska även använda er av tre olika format för bilderna i eran tabell. Varje format måste finnas minst en gång, dessa är följande: `.jpg`, `.png` och `.gif`.

Innehållet i tabellen ska vara kortfattat men heltäckande. Länk till var ni har hämtat informationen ska även finnas med ("källor till information").

I vanlig ordning måste sidan valideras med [W3C's validator](http://validator.w3.org).

[Här finner ni ett exempel på hur en påbörjad tabell kan se ut.](../material/assets/da280a_inl2_tabell.png)

## Kravspecifikation

**Följande krav ställs på er kod:**

* Valideras genom [W3C's valideringsverktyg](http://validator.w3.org) - koden **måste** därför vara felfri
* Korrekt struktur i form av indentering (indrag)
* Dokumentation i form av kommentarer
* Korrekt användning av HTML-element, dvs. att tabellhuvud ska vara `<th>`, osv.

**Följande krav ställs på uppgiften:**

* Samtliga element som presenteras i uppgiften måste finnas med och användas på ett korrekt vis
* Följande kolumnnamn måste finnas: omslag/cover, artist/bandnamn, medlemmar, album, land och källa
* Tio valda musikartister, varpå minst två stycken från varje land
* De olika bildformaten måste finnas med

Kvalitén på er kod kommer även att bedömas.

## Inlämning

*Glöm inte att kontrollera alla kraven innan du lämnar in din uppgift.*

När du är färdig med din uppgift ska du ladda upp **en** `.zip` fil innehållande alla dina filer på Canvas. Du ska även publicera din lösning på webshare och bifoga en länk till er sida i kommentarsfältet på Canvas vid inlämning.

Lycka till!
