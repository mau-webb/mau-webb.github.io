---
id: da395a-vt22
title: "7. JS-ramverk"
---

# Inlämningsuppgift: JS-ramverk

**OBS - Denna uppgift uppmanas att göras i par**
{: .info}

Syftet med denna inlämningsuppgiften är att testa ett populärt JavaScript-ramverk. I detta fallet har vi valt att utgå från [React](https://reactjs.org/), men **det är tillåtet att välja något annat** (Vue, Angular, m.m.). Ni ska genom det valda ramverket återskapa det ni gjorde i [inlämningsuppgift 3.a - Del 3](../../4-jquery-ajax/i1/#uppgift-3), det vill säga applikationen "Min filmlista".

Det rekommenderas att ni tar en stund och läser igenom ert valda ramverks dokumentation, det brukar finnas en "Getting Started" eller introducerande guider och tutorials.

För att snabbt kunna komma igång med just React så finns hjälpmedlet [Create React App](https://github.com/facebook/create-react-app). Med detta kan ni enkelt starta upp ett nytt projekt för att sedan köra igång en utvecklinsmiljö, utan att behöva göra mycket på egen hand.

De flesta bibliotek/ramverk kräver att ni först [installerar Node.js](https://nodejs.org/en/).
{: .info}

---

## Uppgiften

Ni ska återskapa det ni gjorde i [inlämningsuppgift 3.a - Del 3](../../4-jquery-ajax/i1/#uppgift-3) ("Min filmlista") genom ert **valda ramverk/bibliotek** (T.ex. React, Vue, Angular, etc.). Eftersom dessa ofta strukturerar applikationer genom så kallade komponenter så kommer ni få ett förslag på struktur. Försök att skapa er en bra överblick, eller idé, över hur ni vill strukturera ert program innan ni börjar (t.ex. skiss på papper).

Förslag: struktur på komponenter
{: .code-header}

``` html
<MovieApplication>
    <AddMovieForm />

    <Movies> // Kan vara en lista <ul> också
        <Movie />
        <Movie />
        <Movie />
        <!-- ... -->
    </Movies>

    <SaveMoviesButton /> // Kan vara en <button> också
    <OrderByAlphaButton /> // Kan vara en <button> också
    <OrderByGradeButton /> // Kan vara en <button> också
</MovieApplication>
```

Tänk på att inte skapa allt för stora komponenter, det är oftast enklare att ha flera mindre och kombinera dem.

### Detaljer för uppgiften

Så här kan detta tänkas se ut (vi använder oss av [Bootstrap](https://getbootstrap.com/) för utseendet här):

![movies](../../images/movies.png) _Filmlista_

#### Funktioner

Er webbsida ska ha följande funktioner:

* Användare ska kunna lägga till en film genom att ange en **titel** och ett **betyg**.
* Ni ska validera att användaren angett **både** titel och betyg har angetts innan en film kan sparas. Återkoppling ska ske genom popup-rutor.
* Formuläret återställs efter en film är tillagd
* En film i listan ska representeras av titel (text) och stjärnor (så många stjärn-ikoner som betyget filmen har)
* Användare ska kunna ta bort en film genom att klicka på ikonen med ett kryss

I denna uppgift **ska ni** implementera **sorterings-funktionerna** (sortering enligt alfabetisk ordning, samt efter filmens betyg)
{: .info}

## Inlämning av uppgiften på Canvas

Precis som den förra inlämningsuppgiften sker denna inlämning direkt på Canvas. Du skickar helt enkelt in länken till ditt GitHub-repo. Det är därför viktigt att du pushar allt i när du är klar med uppgiften och kommer ihåg att göra ditt repo publikt.

Om ni jobbar i par, **glöm inte** att lämna in som grupp på Canvas.
{: .info}