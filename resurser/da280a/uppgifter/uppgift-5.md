---
id: da280a
title: "Inlämningsuppgift 5"
---

# Inlämningsuppgift 5

Betyg: U/G

## Inledning

I den femte inlämningsuppgiften ska vi skapa en webbplats från grunden för att sedan formge en layout genom CSS. Webbplatsen kommer innehålla ett sidhuvud, navigation, sektion för nyhetsbrev och en sidfot. Detta kommer bla. att göras genom HTML5-element som har en bättre semantisk innebörd än `<div>`, dessa är t.ex `<header>`, `<nav>`, `<aside>` och `<footer>`. I denna uppgiften kommer vi även (till skillnad från tidigare uppgifter) skriva vår CSS-kod i en extern fil (dvs. en egen fil), det innebär att "inline styling" **inte** är tillåtet.

## Syfte

Syftet med den femte uppgiften är att fortsätta öva på CSS men även att göra en layout från grunden med kombinationen HTML och CSS.

## Uppgift


Uppgiften bygger på att ni ska efterlikna en redan befintlig mall som [ser ut så här](../material/assets/da280a_inl5_bild1.png).

Denna bilden visar strukturen (layouten) för webbplatsen, dvs. inte exakt hur den ser ut (utseendemässigt). Ni får därmed själva aktivt ta beslut om vilka färger, typsnitt och andra egenskaper som ni tycker passar webbplatsen. För en lite mer detaljerad [bildbeskrivning kan ni klicka här](../material/assets/da280a_inl5_bild2.png).

Nedan presenteras en lista över vad de olika undersidorna ska innehålla:

### Startsida

Här ska ni kort beskriva skillnaden mellan "inline" CSS och externa stilmallar samt för- och nackdelar med dessa metoder. Dessutom ska det finnas en box till höger innehållande ett formulär. Formuläret behöver inte fungera, utan se det som en prototyp.

### Min författare (Om mig)

Här ska ni återanvända sidan om er författare från förra inlämninguppgiften.

### Om CSS

Här ska ni återanvända den sida där ni skrev om CSS från förra inlämningsuppgiften.

### Övrigt

Här får ni fylla på med valfri information.

*Observera att alla era sidor ska följa den layout som beskrivs ovan.*


## Kravspecifikation

**Följande krav ställs på er kod:**

* Valideras genom [W3C's valideringsverktyg](http://validator.w3.org) - koden **måste** därför vara felfri
* Korrekt struktur i form av indentering (indrag)
* Dokumentation i form av kommentarer
* Korrekt användning av HTML-element för de olika typerna av information som ni har på er sida (tänk på de semantiska elementen från HTML5)

**Följande krav ställs på uppgiften:**

* Webbplatsen måste följa den beskrivning som återfinns i uppgiftsbeskrivningen vad gäller innehåll och visuell utformning
* Alla undersidor ska använda sig av samma stilmall, dvs. att endast **en** CSS-fil ska användas
* Ni får **inte** använda er av "inline styling"
* Sidans höjd ska anpassa sig efter innehållet - dvs. ingen fast höjd ska användas i er CSS

Kvalitén på er kod kommer även att bedömas.

## Inlämning

*Glöm inte att kontrollera alla kraven innan du lämnar in din uppgift.*

När du är färdig med din uppgift ska du ladda upp **en** `.zip` fil innehållande alla dina filer på Canvas. Du ska även publicera din lösning på webshare och bifoga en länk till er sida i kommentarsfältet på Canvas vid inlämning.

Lycka till!
