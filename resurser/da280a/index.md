---
id: da280a
title: "Webbutveckling 1"
---

# Webbutveckling 1

Kurs - grundnivå - 7.5 hp - 25% distans - Betygsskala: U/G

## Introduktion

Kursen består av 6 delmoment, s. k. moduler, där varje modul har material i form av föreläsningar, hänvisningar till litteratur, osv. följt av en inlämningsuppgift. Moduler och inlämningsuppgifterna hittar ni i vänstermenyn. Inlämning av uppgifter samt respektive deadline för dessa finner ni på [Canvas](https://mau.instructure.com/login/saml).

Ta dig tid att gå igenom kursens innehåll samt [planering](/{{ site.resource_path }}/da280a/planering/) innan du börjar. **Lycka till!**

---

## Beskrivning

I denna kurs introduceras webbutveckling genom HTML5 och CSS3. Kursens första del fokuserar på att skapa grundläggande struktur på webbsidor genom bl.a. listor, tabeller och formulär. Den senare delen byter fokus mot skapande av layout samt formgivning genom CSS3. Kursen avslutas med en introduktion till responsiv design för att anpassa sin webbplats till olika enheter.

### Syfte

*Kursen syftar till att introducera grundläggande koncept och tekniker som ingår i webbutveckling. Studenten ska utveckla praktiska färdigheter i utveckling av webbplatser, liksom en teoretisk bakgrund till de begränsningar och möjligheter som ges av aktuella standarder och plattformar.*

Det rekommenderas att läsa igenom den kompletta [kursplanen](https://edu.mah.se/sv/Course/DA280A#Syllabus).

### Kurslitteratur

* *Learning Web Design, A beginner's guide to html, css, javascript, and web graphics. Niederst Robbins, Jennifer. (2018) ISBN: **9781491960202**
* *HTML 5: HTML och CSS-boken*. Staflin, Rolf (2011). ISBN: **9789163609947**

Kurslitteraturen används i samband med en mängd elektroniska källor och övrigt material för att ge en stor bredd på den information du kan ta till dig. Det innebär att utöver att följa de hänvisningar som ges så rekommenderas det starkt att du aktivt själv söker information.

---

## Inlämningar

Samtliga inlämningar sker via lärplatformen [Canvas](https://mau.instructure.com/login/saml). Uppgifterna **ska** lämnas in i formatet `.zip`, dvs. att du komprimerar alla filer till *en* fil. Denna filen bör döpas enligt följande mall: `inl1_lisa_a_da280a.zip`, tänk på att det är endast denna fil som behöver namnges på detta viset - inte alla filer ni komprimerar.

Innan inlämning är det bra att kontrollera att allt det material du lämnar in är korrekt. Nedan finner du en mindre checklista som du kan ta för vana att säkerställa:

* Kontrollera att du beaktat alla delar av uppgiften, med andra ord, har du läst och förstått alla delar av uppgiften?
* Kontrollera att samtliga filer är strukturerade och inkluderade på ett korrekt vis (dvs. bilder, HTML-dokument, osv.)
* Har den inlämnade filen korrekt namn?

Tänk på att du gör uppgifterna för att lära dig. Så länge du använt alla dina resurser och förmågor för att lära dig är det okej att misslyckas!
